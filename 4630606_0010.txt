4 ,

 

 

passim nonnullos, difficiliores fere ac morosiores, exaudies incre-
pantes in istos, quos significavimus, libellorum auctores, centies
repetita et ab immenso hominum criticorum grege in censum vocata
denuo deliberare ac disceptare, praesertim quum quid verum sit,

ne a novissimo quidem scriptore erui soleat? Verum, quum quod ‚Å∏

idem faciant duo, non sit idem, et uti eumdem agrum, quem diversi
exercuerint cultores, diversos quoque fructus proferre experientia
docemur, non supervacaneam suscepisse operam putavimus, dum
quae multos per annos animo ac mente volutavimus, et qui studiis
nostris privatis propositus suerit finis, vel qualescunque in secessu
nos recreaverint operae impensae proventus, ea qua drcet verecundia
et modestia in medium veluti agmen, in pulverem, in clamorem , in
castra atquc in aciem forensem educere visum est.2) Habet enim
nostra quoque aetas forum suum, suamque quam Ciceroni appellare
libuit militiam respondendi, scribendi, cavendi 33) cui modo ne
desit urbanitas videndum est. Neque etiam veremur, id quod saepe
in hominibus sactum esse legimus, qui dum aliorum arbitros esse
gestirent, sibimet ipsis mirum quantum indulgerent, ne ab uno al-
terove reprehendamur, quod hancce datam opportunitatem ad ea po-
tissimum studia recolenda nobis sumserimus, quorum nuper aliquam
rationem palam reddere conati sumus. Nempe in animo est, quod
vel libelli nostri inscriptio praedixit futurum, in locos nonnullos ac-
curatius et diligentius inquirere , qui iu Caesaris de Bello Gallico Com-
mentariis vel librariorum negligentia et* inscitia, vel codicum et li-
brorum editorum inconstantia impeditiores reperiuntur3 atque in hoc
negotio ita quidem versabimur, ut quam proximis hisce annis do-
ctissimi et de Caesare optime promeriti Triumviri, Heldius, Daehnius
et Kreyssigius egerint tum totius orationis, qualem scriptor ille exi-
mius exhibuit, tum singularum vocum, quae leguntur, censuram re-
tractemus, neque vero perstringamus. Abhorret enim animus ab ista,
cuius identidem incusantur, neque immerito, nostrae aetatis homines,

2) Cfr. Cic. de Orat. 1, 34, 157. Summus euim orator ibi porro praeci-
pit: Subeundus usus omnium, et periclitandae vires ingenii3 et illa com-v
mentatio inclusa in veritatis lucem proferenda est.

3) Orat. pro Murena c. 9. in.

